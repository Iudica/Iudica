<!DOCTYPE html>
<html lang="en">

          
            <body>
                <h1>Suits</h1>
                <p>Harvey Specter è uno dei più importanti avvocati di New York, cinico e spietato, con una passione per gli abiti sartoriali e la vita mondana. È appena diventato socio Senior dello studio legale presso cui lavora, Pearson Hardman, ruolo che lo obbliga, suo malgrado, ad assumere un giovane associato: Harvey odia dover lavorare in coppia, e odia ancor di più i neolaureati appena usciti da Harvard (la Pearson Hardman accetta esclusivamente coloro che si sono laureati ad Harvard). Mike Ross è invece un giovane ragazzo estremamente intelligente, dotato di una prodigiosa memoria eidetica, che non si è mai laureato in legge, anche se ha sfruttato le sue capacità per sostenere esami al posto di altri studenti illegalmente. Un incontro fortuito tra i due, con Mike che ha modo di mostrare tutta la sua competenza e inventiva in materia di legge, convince Harvey ad assumerlo nel suo studio, nascondendo a tutti il fatto che il giovane, in realtà, pur avendo superato l'esame di ammissione all'Albo (negli USA non esiste il valore legale del titolo di studio) non era in possesso dei requisiti minimi previsti dallo stato di New York per essere ammesso all'esame (28 crediti presso una Law School e 4 anni di lavoro presso uno studio legale); da parte sua, Mike coglie al volo questa seconda occasione capitatagli inaspettatamente tra le mani, incominciando a districarsi in un ambiente altamente competitivo e cercando di dimostrare di essere all'altezza per questo posto di lavoro.</p>
            <img src="https://mag.monchval.com/wp-content/uploads/2016/03/Suits.jpg" alt="300">
               
            <a href="home.html">Torna alla Home</a>
               
        
            </body>